---
layout: post
title: "Shinjuku"
date: 2017-08-03 23:00 +0900
categories: journal
---

![HDR Ikebukuro]({{ site.url }}/japan/assets/shinjuku.jpg)
Tym razem padło na Shinjuku, jedną z bardziej rozrywkowych dzielnic Tokyo, choć może nie tego kalibru co np. Shibuya. Zaczęliśmy od wizyty w Metropolitan Government Building, siedziby samorządu Tokyo. Podobnie jak parę innych miejsc oferuje dobry punkt widokowy, ale w przeciwieństwie do swoich konkurentów jest darmowy i w kolejce stoi się najwyżej parę minut. Dla przykładu w kolejce do Tokyo Skytree ludzie potrafią spędzić pół dnia. Obok budynku znajduje się jak na standardy japońskie całkiem spory park, ładny, zadbany i dający odpocząc od miejskiej dżunglii. Swoją drogą powiedzieć, że cykady w Japonii są głośne jest niemalże eufemizmem. Są na tyle głośne, że stanięcie w bezpośrednim sąsiedzctwie miejsca gdzie jest ich dużo sprawia soniczny dyskomfort, jak przy odkręcie wzmacniacza zbyt głośno. Tyle, że w przeciwieństwie do cykad wzmacniacz da się przyciszyć. Ogólnie rzecz biorąc Tokyo jest strasznie głośnym miastem i to wcale nie tylko z powodów typowo miejskich jak np. samochody czy pociągi. Wszystko tam wydaje jakieś dźwięki, ruchome schody, reklamy, bilboardy, drzwi, windy, wszystko w co da się włożyć głośnik. Dodajmy jeszcze do tego, że japończycy uznają krzyczenie na przechodniów za najlepszą istniejącą metodę marketingu i mamy pełen obraz zgiełku tego miasta. A jak człowiek pójdzie do parku odsapnąć - cykady. Na szczęście w Itabashi, tam gdzie mamy mieszkanie, jest bardzo spokojnie, aż do przesady.  
Wiedzeni głodem miotaliśmy się od knajpy do knajpy odstraszani ulicznymi nagabywaczami i nieumiejętością odcyfrowania większości pozycji w menu, aż w końcu weszliśmy niemalże na chybł trafił do lokalu, który oprócz kanji był podpisany jako "ramen". W środku co prawda nie było angielskiego menu, ale pan który tam pracował był na tyle miły żeby łamaną angielszczyzną odpowiedzieć na wszystkie nasze pytania. Ostatecznie efekt kulinarny był akceptowalny chociaż nie powalający na kolana, zwłaszcza jak na standardy japońskie gdzie w ogóle ciężko trafić na coś niedobrego do jedzenia.  
Następnym punktem planu był Shinjuku Gyoen, największy park w Shinjuku, a i pewnie jeden z większych w Tokio. Po drodze skręciliśmy jednak w uliczkę, która przykuła naszą uwagę papierowymi lampionami i ogólnie festiwalową atmosfera. Zawiodła nas do buddyjskiej świątyni przy której faktycznie odbywał się jakiś minifestiwal, przynajmniej w kontekście gastronomicznymi. Na licznych straganhc można było kupić martwe stworzenia na patyku w różnych konfiguracjach smakowych i kolorystycznych. My niestety świerzo po obiedzie na nic się nie skusiliśmy. Gdy w końcu dotarliśmy do parku okazało się, że jest już zamknięty więc tym razem obeszliśmy się smakiem.  
Dzień zwieńczyła włóczęga po Kabuchiko i choć na usługi żadnych powabnych pań się nie zdecydowaliśmy same rozświetlone ulice były całkiem satysfakcjonujące.

---
layout: post
title: "Widzieliśmy szopa!"
date: 2017-08-07 23:00 +0900
categories: journal
---

![Ofiarne sake]({{ site.url }}/japan/assets/harajuku.jpg)
Plan na Harajuku miał dwie strony. Jedną historyczno-kulturoznawczą - odwiedzenie świątyni Meiji, drugą komercyjną - zwiedzenie Takeshita Dori i Omotesando.  
Zanim jednak przystąpiliśmy do właściwego zwiedzania podeszli do Takeshita na crepe'a, czyli cienki naleśnik z różnymi dodatkami. Te naleśniki, chociaż nie mają nic wspólnego z japońską tradycją, ani w ogóle nie ma w nich nic szczególnie finezyjnego, są specjalnością Harajuku i obowiązkowym punktem programu dla każdego turysty. Oddać im trzeba, są dobre. Poza tym Harajuku lubi wszystko co słodkie i kolorowe, na miejscu można łatwo znaleźć stoiska z lodami, kruszonym lodem (shaved ice) i innymi dobrodziejstwami świata cukrzycy. Zaspokoiwszy głód (swoją drogą, super zdrowe śniadanie), skierowaliśmy się w stronę świątyni Meiji.  
Park w którym znajduje się świątynia jest duży, ładny i sam w sobie zasługuje na spacer. Sama świątynia, odsuwają tło historyczne na bok, prezentuje się ciekawie od strony architektonicznej, choć nie wyjątkowo na tle innych świątyń. Poza tym na jej terenie można znaleźć parę straganów z amuletami i innymi gadżetami, które turyści często kupują jako pamiątki lub prezenty. Mie osobiście odrzucała idea wydawania kilkuset, a w niektórych przypadkach ponad tysiąca, yenów na błogosławiony kawałek papieru, ale co kto lubi. Najwięcej czasu spędziliśmy jednak nie w samej świątyni, a w cesarskich ogrodach udostępnionych dla zwiedzających za opłatą 500 yenów ("for maintaince"). Ogrody są urocze i nie ma w nich tłoku takiego jak w całej reszcie parku. Dużo okazji do zdjęć, a także parę miejsc w których można usiąść i pokontemplować. Ciekawe doświadczenie, usiąść w miejscu które niegdyś dostępne było tylko dla paru wybranych ludzi.  
Następnym przystankiem na naszej trasie było Omotesando, ulica słynna z nowoczesnej architektury i wielkich sklepów. Choć niektóre budynki były faktycznie imponujące to architektura ze świata szkła i stali nie jest do końca moją bajką więc nie zabawiliśmy tam długo. Gdzieś po drodze znaleźliśmy za to Kiddy Shop, sklep z merchandisem z różnych bajek, zarówno japońskich, amerykańskich jak i europejskich jak i z zabawkami. Teoretycznie dobre miejsce na zakupy dla dzieci, w praktyce kopalnia przyjemnych prezentów i pamiątek niekoniecznie rujnujących kieszeń.  
A poza tym widziliśmy szopa.

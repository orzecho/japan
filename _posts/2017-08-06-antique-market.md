---
layout: post
title: "Targ z antykami"
date: 2017-08-06 23:00 +0900
categories: journal
---

![Tokyo International Forum]({{ site.url }}/japan/assets/tokyo-international-forum.jpg)
Plan na niedzielę był skromny, pójść na targ z antykami, rozejrzeć się, może coś kupić. Targ odbywa się, zakładając brak deszczu, dwa razy w miesiącu przy Tokyo International Forum (wnętrze na zdjęciu okładkowym). Wygląda trochę jak jakiś chiński bazarek, tylko zawartość inna. Przede wszystim stara ceramika i kimona. Co ciekawe to pierwsze raczej drogie (ceny sięgające kilku manów, w przeliczeniu kilkuset złotych, czasem kilku tysięcy za sztukę), drugie raczej tanie (zaczynające się nawet od 500 yenów, czyli około 25 złotych).  
Najpierw zaspokoiliśmy swoje oczy przez jakąś godzinę przeglądając ofertę sprzedawców, na prawdę dużą. Później udało nam się znaleźć parę rzeczy dla siebie, które zachowywały balans między autentycznością, a zdrową ceną. To co nie zostało zaspokojne to nasze żołądki więc postanowiliśmy zrobić jeszcze jedno podejście do Genki Sushi.  
Genki Sushi to nowoczesna, ale poza tym typowa, jadłodalnia z sushi. Klienci siadają, z elektronicznego menu wybierają co chcą zjeść, a talerzyki przyjeżdżają do nich na specjalnej taśmie zamontowanej w okół baru. To co dla mnie było szczególnie przyjemne to to, że można zamówić pierwszą porcję i już jedząc zamawiać kolejną. Całe menu jest dostępne po angielsku co jest dość antrakcyjne dla turystów nie znających japońskiego. Jedzenie smaczne i w rozsądnej cenie, zwłaszcza jak na centrum Tokio. Swoją drogą, angielskie menu wcale nie oznacza, że obsługa rozumie cokolwiek po angielsku o czym przekonałem się próbując wytłumaczyć pani, że jeden z zamówionych talerzyków do mnie nie przyjechał, ale skończyło się względnie szczęśliwie. Co prawda pani nie zrozumiała, że chce żeby został wykreślony z zamówienia i przyniosła mi go własnoręcznie, ale cóż, mogło być gorzej.  
Na koniec dnia wpadliśmy do dystryktu odzieżowego w Ueno. Morał na dziś? Japończycy mają krótkie ręce. Nawet przy sporo za dużej koszuli rękawy były za krótkie. Zostanę więc chyba przy paskach i krawatach.

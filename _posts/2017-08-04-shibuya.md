---
layout: post
title: "Shibuya"
date: 2017-08-04 23:00 +0900
categories: journal
---

![Hachiko z kotem]({{ site.url }}/japan/assets/shibuya.jpg)
Shibuya to chyba najgrubszy kaliber tokijskiego zwiedzania, a przynajmniej najbardziej kanoniczny. To tutaj znajduje się słynne skrzyżowanie, które pojawia się na trzech czwartych zdjęć z Tokio. To tu znajduje się pomnik psa Hachiko, który znajduje się na trzech czwartych z pozostałej jednej czwartej zdjęć. To tu znajduje się świątynia Meiji, najważniejsza świątynia Shinto w tym mieście. Poza tym potężny dystrykt handlowy, związany zwłaszcza z japońską modą.  
Internet proponował zwiedzanie Shibui razem z Harajuku, ale że razem ze świątynią Meiji znajdują się dość daleko od centrum dzielnicy postanowiliśmy przesunąć je na inny dzień. W ten sposób zostały nam same atrakcje konsumpcyjne i fotograficzne. Zaczęliśmy dzień od takoyaki przy stacji koleji, ponoć jednych z słynniejszych w mieście. Co do wariantu smakowego nie jestem pewien bo znaczków do końca rozczytać się nie udało, a ze sprzedawcą porozumiewaliśmy się na migi, ale był tam ser. I ośmiornice, mam nadzieję.  
Później pozwoliliśmy sobie na chwilę kontemplacji ogromnego skrzyżowania przy stacji i tabunów przechodzących przez nie ludzi. Przy czym przez kontemplację należy rozumieć próby zrobienia sensownego zdjęcia, w większości nieudane, być może w powodu gnębiącego mnie poczucia banału. Żeby dopełnić tandety naszej wycieczki znaleźliśmy Hachiko, japońskiego psa który jeździł koleją (czy coś w tym stylu), który jak się okazało znalazł sobie przyjaciela w postaci kota. Kot oczywiście spał i z tego co mi wiadomo nie był częścią ekspozycji, po prostu był atencyjny.  
Następnym punktem planu było obejrzenie Shibuya 109, sławnego centrum handlowego z modą japońską. Z tej wizyty płyną dwa spostrzeżenia. Po pierwsze budynek w środku wydaje się dużo mniejszy niż z zewnątrz, zresztą to nie pierwszy taki. Po drugie, wydaje się, że współczesna moda japońska opiera się głównie na tym co w amerykańskich slumsach uchodzi za już trochę zbyt obciachowe. Innymi nic co można by zabrać do domu bez oskarżeń o ekstrawagancję.  
Robiliśmy się głodni, a chcieliśmy zjeść sushi. Upatrzyliśmy sobie Genki Sushi jako solidny i przyjazny nie tylko japończykom wybór, ale akurat kolejka byla spora więc postanowiliśmy pójść do baru ramen na który wcześniej przez przypadek się nadzialiśmy. O dziwo z tłumaczonymi nazwami potraw na automacie. Przybytek dość typowy, fastfoodowy, z otwartą kuchnią i ludźmi siedzącymi w okół niej. Nic przesadnie ciekawego, ale płyni z wizyty w nim jeden morał. Japończycy strasznie dużo jedzą, a my niekoniecznie. Zamówiłem jakiś w miarę bogaty zestaw wychodząc z założenia, że jestem głodny i chcę się najeść i myślałem, że będą mnie musieli stamtąd wytoczyć. W tym czasie obok nas usiadł pan, całkiem szczuplutki, zamówił więcej od nas, zjadł, popił piwem i wyszedł, a wszystko w ciągu jakiś dziesięciu minut. Pytanie "jak?" pozostaje otwarte.

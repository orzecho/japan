---
layout: post
title: "Tsukiji Market"
date: 2017-08-17 23:00 +0900
categories: journal
---

![Tsukiji Market]({{ site.url }}/japan/assets/tsukiji.jpg)
Wyobraź sobie targ. Taki zwyczajny targ, w rzędach stoją stragany, po między nim wąskie ścieżki wypełnione po brzegi ludźmi. I teraz najważniejsze, wszystko śmierdzi rybą. Ryby, owoce morza, owoce, warzywa, przyprawy, wyposażenie kuchni, pamiątki, wszystko to można kupić na zewnętrznym rynku Tsukiji. I wszystko śmierdzi rybą. Omlet, napój z grejfruta, a może truskawki na patyku? Śmierdzą rybą. My postanowiliśmy oszczędzić sobie paradoksów smakowo-zapachowych i kupiliśmy tuńczyka, najpopularniejszą chyba rybę na rynku. Wydaje się, że to najlepsze miejsce żeby kupić świerzą rybę, chociaż coś mi mówi, że paradoksalnie wcale nie jest tam taniej niż gdzie indziej.  
Osobną atrakcją jest wewnętrzy rynek Tsukiji, w zasadzie ten właściwy, pierwotyn rynek. To na nim co rano spotykają się handlarze i nabywcy by zaopatrzyć restauracje w całym Tokio w świerzą rybkę. Żeby zobaczyć aukcję tuńczyków i targ w momencie jego największej aktywności trzeba przyjść na niego bardzo wcześnie (koło 4 nad ranem) i odstać swoje w kolejce, ponieważ dostęp dla turystów jest ograniczony. Nie mieliśmy na to ochoty więc na teren targu, który jest gigantyczną halą, weszliśmy dopiero o dziesiątej. Targ jest wtedy otwarty, ale też niewiele na nim się dzieje i większść handlarzy zwija już swój interes. Niemniej i tak widok panów uwijających się przy pracy i sprzątających resztki imponującego przęgladu wszelkiej maści ryb i innych morskich żyjątek był satysfakcjonujący. Przy okazji miałem wrażenie, że nie przepadają za zdjęciami, więc robiłem wszsystkie szybko i dyskretnie z jednej ręki czując się trochę jak szpieg przemysłowy.  
Podsumowując, zobaczyłem żyjątka i zjadłem rybę. Czy wspominałem już, że wszystko śmierdzi rybą?

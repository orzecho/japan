---
layout: post
title: "Pierwszy dzień w Tokio"
date: 2017-08-01 23:00 +0900
categories: journal
---

![Parking dla rowerów]({{ site.url }}/japan/assets/rowery.jpg)
Pierwszy "prawdziwy" dzień w Japronii. Plan jest prosty, jedziemy z hotelu w którym spaliśmy przez pierwszą noc do biura firmy wynajmującej mieszkanie, odbieramy klucze i zaczynamy nasze miesięczne życie w Tokio.  
W biurze przez jakąś godzinę podpisujemy papiery w których zaświadczamy, że nie jesteśmy złodziejami, mordercami, nie należymy do gangu, mafii, międynarodowego kartelu narkotykowego oraz "mamy moralność". Siedzimy przy stoliku z dziewczyną z Berlina, która przedstawiła się jako Katharina i warto o niej wspomnieć choćby dla żartu, że trzeba pojechać do Japonii żeby spotkać ładną niemkę. Po wysłuchaniu litani gróźb i zakazów w końcu dostajemy klucze (a w zasadzie karty RFID) i udajemy się do Itabashi.  
Co oznacza przejechanie około 45 minut pociągiem i monorailem - czyli dość sporo. Okolica jest spokojna, dominuje niska zabudowa, w gruncie rzeczy poza domami i paroma sklepami za dużo w zasięgu wzroku nie ma. Trochę to przypomina małomiasteczkową atmosferę przewijającą się często przez anime. Samo mieszkanie jest schludne, niczego w nim nie brakuje choć widać, że zostało rozplanowane z myślą o upchnięciu jak największej ilości osób na jak najmniejszej przestrzeni. Korytarze są wąskie, pokoje małe, ale poza tym nie można im nic zarzucić.  
Po rozpakowaniu i drzemce idziemy na spacer po okolicy i tak spędzamy resztę dnia. Znajdujemy wielki salon pachinko i w sumie nic ciekawego poza tym, choć okolica jest całkiem urokliwa.

---
layout: post
title: "Akihabara"
date: 2017-08-08 23:00 +0900
categories: journal
---

![Lampiony]({{ site.url }}/japan/assets/akihabara.jpg)
Akihabara to mekka fanów mangi i anime, szeroko rozumianej popkultury japońskiej, gier i innych perwersji. Tak się składa, że ja niemalże w żadną z tych katgorii się nie łapię, więc wizyta w tej kanonicznej dzielnicy Tokio nie była dla mnie szczególnie owocna w ekscytacje. Jedyne co potencjalnie mogłoby by wzbudzić moje zainteresowanie to szeroki wybór mang, ale tu z kolei przeszkodziła mi bariera językowa. W Akibie można też kupić mnóstwo przeróżnego merchandise'u, ale moim zdaniem przeważnie są to po prostu brzydkie rzeczy. Oczywiście kwestie użyteczności należy pozostawić każdemu do samodzielnej oceny, ja bym nie przyznał także w tej kategorii wysokich not.  
Po dniu szwędania po sklepach podskoczyliśmy do położonej nieopodal shintoistycznej świątyni Kanda. Tam też udało się zrobić parę nocnych zdjęć i było to chyba najciekawsze co widziałem tego dnia. Co ciekawe, świątynia jest bardzo stara, po raz pierwszy została zbudowana w 730 roku naszej ery, ale ze względu na bliskość Akihabary stała się ważnym miejscem dla technofilów. Objawia się to między innymi tym, że właśnie w tej świątyni można kupić talizmany chroniące sprzęt elektroniczy, np. komputer przed zawirusowaniem. Przezorny zawsze ubezpieczony?

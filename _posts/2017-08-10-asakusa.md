---
layout: post
title: "Asakusa"
date: 2017-08-10 23:00 +0900
categories: journal
---

![Asakusa]({{ site.url }}/japan/assets/asakusa.jpg)
Asakusa to jedna z dzielic Tokio, która zamiast sklepów wielkopowierzchniowych i neonów oferuje posmak starego miasta. Zabudowa jest raczej niska, często odbywają się tu shintoistyczne festiwale, a także znajduje się tu jedna z ważniejszych świątyń buddyjskich - Sensou-ji.  
Cała dzielnica wokół dworca upstrzona jest małymi sklepikami i straganami. Czasem są to senowniejsze rzeczy jak ubrania, częściej pamiątki dla turystów, pałeczki, figurki, magnesy i tym podobne. Suma sumarum nic szczególnie interesującego, choć same uliczki prezentują się całkiem uroczo. Stamtąd nogi powiodły nas do głównej atrakcji - Sensou-ji. Jako ludzie mało religijni, zwłaszcza w kontekście buddyjskim, pozostało nam tylko podziwiać wspaniałą i egzotyczną architekturę świątyni. I oczywiście robić zdjęcia, jak na turystów przystało.  
Niedaleko znajduje się ulica Kappabashi poświęcona w całości japońskim przyborom kuchennym. Od kubków, czarek i czajniczków, przez patelnie i garnki aż do sztucznego jedzenia, które leży często w witrynach restauracji. Może nie brzmi to fasycnująco, ale dla mnie jako fana japońskiej ceramiki i kuchni w ogólności było to jedno z fajniejszych miejsc jakie widzieliśmy do tej pory. Staraliśmy się nic nie kupować obiecując sobie, że wrócimy tu pod koniec podróży, ale i tak nie obyło się bez kupna małego, drewnianego czajniczka do parzenia herbaty (intensywni używanego od tamtej port). Niemniej nawet jeśli kogoś nie intresują kuchenne utensylia sam ogromny przegląd sztucznego jedzenia jest wart uwagi. To także dobre miejsce żeby kupić niedrogie, ale niebanalne i autentyczne pamiątki i prezenty.  
Robiło się już ciemno, a chcieliśmy jeszcze zobaczyć ulicę Denbouin, zwaną też pomarańczową ulicą. Niestety porę wybraliśmy nienajlepszą ponieważ większość przybytków była już zamknięta. Pozostały tylko restauracje, w dużej mierze ze stolikami wystawionymi na dwór co tworzyło odrobinę festiwalową, świąteczną atmosferę. Ulica była gwarna, ale nie irtyująco hałaśliwa jak to często bywa w takich dzielnicach jak Shibuya. 

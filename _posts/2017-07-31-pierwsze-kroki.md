---
layout: post
title: "Pierwsze kroki"
date: 2017-07-31 23:00 +0900
categories: journal
---

![Lotnisko we Frankfurcie]({{ site.url }}/japan/assets/frankfurt.jpg)
Pierwsze słowa zapisane w dzienniku są trochę jak pierwsze kroki podjęte przy planowaniu podróży. Miło myśli się o podróżach i wiele osób planuje je latami po to by nigdy nie pojechać. Z pewnością wiele jest też tych którzy obiecują sobie pisać dziennik by później tego nie zrobić. Sam byłem tą osobą powielokroć. Gdy zaczyna się podróż, oprócz wszystkich rzeczy, których można się spodziewać, dzieje się coś jeszcze - umierają możliwości. To jest moment w którym w sposób ostateczny i nieodwracalny musimy coś wybrać, kosztem czegoś innego. Dojmująca świadomość, że jeśli skręcę teraz w prawo to prawdopodobnie już nigdy nie skręcę w tym samym miejscu w lewo sprawiała mi lekki dyskomfort, ale jaki inaczej w ogóle możnaby skręcić?  

Nasza podróż do Tokio łącznie z wszystkim mniej i bardziej korzystnymi przesiadkami trwała około 24 godzin. Z jednej strony to dużo i jest to niewątpliwie męczone. Z drugiej jednak nie mogę otrząsnąć się z podziwu. W ciągu niespełna jednej doby przenieśliśmy się o 8500 km (w prostej linii, tak na prawdę trochę więcej) i nawet szczególnie nie naraziliśmy przy tym życia. Kiedyś taka podróż była niemożliwa, później stała się trudna i niebezpieczna, dziś zajmuje dzień. Żyjąc w erze cywilizacyjnego rozpadu miło czasem jest się jednak uśmiechnąć z uznaniem do rasy ludzkiej.  

Pierwszy dzień poza zmęczeniem, spaniem w samolotach, odprawach, zabawach z bagażami i innych podobnych przygodach nie przyniósł nic szczególnie ciekawego. Ale, że był to pierwszy dzień na terenie obcego, zupełnie innego kraju przyniósł parę zaskoczeń:
* To, że kupisz super uniwersalny, działający na całym świecie adapter nie znaczy wcale, że będzie dział w Japonii.
* Japończycy piją dziwne rzeczy. Tak jak ciężko jest się pomylić co do jedzenia, tak wybranie losowego napoju prawdopodobnie zaowocuje wodą o orzeźwiającym smaku kardamonu z piołunem lub czymś podobnym.
* To, że jesteś biały i zagubiony w wielkim mieście wcale nie uchroni cię przed Japończykiem pytającym cię o drogę. Po japońsku. Co zabawne, jak się później okazało nawet znalibyśmy odpowiedź gdybyśmy zrozumieli pytanie.
